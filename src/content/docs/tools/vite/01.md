---
title: Vite
description: Vite JS nedir, nasil kullanilir.

sidebar:
  label: Vite
  order: 1
---

:::tip[Kaynak:]
Bu harika icerik "dilarauluturhan" tarafindan yazilmistir. Orjinal icerige buradan ulasabilirsiniz: [“Yeni Nesil Frontend Geliştirme Deneyimi — Vite”](https://medium.com/bursa-bili%C5%9Fim-toplulu%C4%9Fu/yeni-nesil-frontend-geli%C5%9Ftirme-deneyimi-vite-b8e013d6ae9b).
:::

Web geliştirme dünyası sürekli olarak evrim geçiriyor ve bu evrimde hız ve performans önemli bir yer tutuyor. Frontend geliştiriciler olarak bizler projelerimizi hızlı ve etkili bir şekilde oluşturmak için yeni araçlara yöneliyoruz. Bu noktada Vite.js ön plana çıkıyor ve bizler için geleneksel frontend geliştirme deneyimini bir üst seviyeye taşıyor. O halde hadi Vite.js’in hızına yetişelim.🚀

[https://vitejs.dev/](https://vitejs.dev/)

## Vite.js Nedir?

Vite.js, web geliştirme sürecini hızlandırmak ve geliştiricilere daha verimli bir deneyim sunmak amacıyla oluşturulmuş bir JavaScript aracıdır. Evan You tarafından geliştirilen bu araç başlangıçta Vue.js projeleri için oluşturulmuş olsa da genel olarak JavaScript ve TypeScript projeleri için de kullanılabilir.

Vite.js’in temel amacı development sürecini daha hızlı ve verimli bir hale getirmektir. Bu, özellikle büyük ölçekli projelerde modüler geliştirme anlayışının benimsenmesi için ve geliştirme sürecinin daha kolay yönetilmesi için önemlidir.

Vite.js, geliştiricilere modern web geliştirme dünyasında öne çıkma ve projelerini daha hızlı bir şekilde hayata geçirme fırsatı sunan yenilikçi bir araç olarak öne çıkar.

![Vite](https://miro.medium.com/v2/resize:fit:720/format:webp/1*vpnZjSyJZjm_-Yj2idrmzg.png "Wite JS")

## Vite.js Nasıl Çalışıyor?✨

Vite.js, web geliştirmeye odaklanarak geleneksel geliştirme süreçlerine kıyasla daha hızlı ve verimli bir deneyim sunar. Bunu yapabilmek içinse proje geliştirmeyi ve performansı arttırmayı destekleyen çeşitli özellikleri içinde barındırır.

Vite.js, ESM (EcmaScript Module) standardını temel alır. Bu sayede modüler geliştirme anlayışını benimser ve projedeki her bir dosyanın bir modül olarak işlenmesine olanak tanır. ESM sayesinde kodu daha modüler ve sürdürülebilir bir şekilde yazabiliriz.

Vite.js, geliştirme sunucusunu çalıştırırken ve projenin production build’ini oluştururken paralel işlemleri aktif bir şekilde kullanır. Bu ne demek? Yani her bir modülün ve dosyanın bağımsız olarak işlenmesini sağlar ve böylece sadece değişiklik yaptığımız dosyanın etkilenen kısmının derlenmesini bekleriz. Bu özellik bize hızlı bir geliştirme döngüsü sunar.

Vite.js, HMR (Hot Module Replacement) özelliğini destekleyerek anlık modül değişikliklerini sağlar. Bu, kodumuzu değiştirdiğimizde sadece etkilenen modülün değil aynı zamanda uygulamanın da anında güncellenmesini sağlar. Bu sayede, herhangi bir sayfayı yenilemeden değişikliklerin nasıl görüneceğini hemen görebiliriz.

Vite.js, production build işlemini optimize etmek için çeşitli özellikler kullanır. Bu özellikler proje dosyalarını sıkıştırma, küçültme ve gerekli olmayan içeriği kaldırma gibi yöntemleri içerir. Böylece oluşturulan production build’ler daha küçük boyutta ve daha hızlı yüklenen dosyalar içerir.

## Vite.js Avantajları ve Dezavantajları✨

Vite.js kullanmaya ne gerek var diyorsanız avantajlarına ve dezavantajlarına birlikte bakalım:

### Avantajları

**Hızlı Geliştirme Süreci:** Vite.js, hızlı ve etkili bir geliştirme süreci sunar. Paralel işlemler, ESM desteği ve HMR gibi özellikler development sürecini hızlandırmamızı sağlar.

**Modüler Geliştirme:** Her dosyanın bir modül olarak işlenmesi kodun daha düzenli ve sürdürülebilir olmasını sağlar.

**Performans Optimizasyonu:** Daha küçük dosya boyutları ve daha hızlı yüklenen uygulamalar elde etmemizi sağlar.

**HMR (Hot Module Replacement):** Anlık modül değişiklikleri sayesinde kodu değiştirdiğimizde sadece etkilenen modülün değil aynı zamanda çalışan uygulamanın da anında güncellenmesini sağlar.

**Plugin Desteği:** Geniş plugin ekosistemi bize Vite.js’i özelleştirmek ve projemize özel özellikler eklememiz için esneklik sağlar.

### Dezavantajları

**Sadece Modern Tarayıcılar:** Vite.js, ESM ve diğer modern web teknolojilerini kullanarak geliştirildiği için eski tarayıcılarla uyumsuz olabilir. Bu da hedef kitleniz için eski tarayıcıları desteklemeniz gerekiyorsa bir dezavantaj olabilir.

**Yeni Teknoloji Öğrenme Eğrisi:** Vite.js, geleneksel Webpack gibi araçlardan farklı bir yaklaşım benimsediği için geliştiricilerin yeni bir teknoloji öğrenme eğrisiyle karşılaşmalarına neden olabilir. Bu da mevcut projelerde geçiş yapmayı düşünenler için bir engel olabilir.

**Özelleştirilebilirlik Zorlukları:** Vite.js’in minimalist tasarımı bazı durumlarda özelleştirilebilirlik konusunda sınırlamalar getirebilir. Projelerin belirli ihtiyaçlarını karşılamak için daha fazla özelleştirme yapmak isteyen geliştiriciler için dezavantaj olabilir.

## Vite.js Hangi Library ve Framework İle Kullanılır?✨

Vite.js başlangıçta Vue.js projeleri için oluşturulmuş olsa da zamanla geliştirilerek JavaScript ve TypeScript projeleriyle uyumlu bir şekilde çalışabilir hale getirilmiştir. Peki Vite.js’i hangi library ve framework ile kullanırız?

### Vue.js

Vite.js, Vue.js ile doğrudan uyumlu bir şekilde çalışır. Vue.js projelerinizde Vite.js’i kullanarak hızlı bir development süreci elde edebiliriz.

### React

Vite.js, React projeleriyle de uyumludur. React uygulamalarında Vite.js kullanarak daha hızlı derleme süreleri ve anlık modül değişiklikleri ile geliştirme yapılabilir.

### Svelte

Svelte, Vite.js ile uyumlu bir şekilde kullanılabilir. Vite.js’in hızlı derleme özellikleri Svelte projelerinde daha hızlı development süreci sağlar.

### TypeScript

Vite.js, TypeScript ile doğrudan entegre çalışır. TypeScript projelerinde Vite.js’i kullanarak statik tip kontrolleri ve daha güvenli bir geliştirme süreci elde edebiliriz.

### Angular

Angular projeleri de Vite.js ile kullanılabilir. Vite.js’in hızlı geliştirme özellikleri Angular projelerinde de avantaj sağlayabilir.

### JavaScript

Vite.js sadece JavaScript projeleriyle de uyumlu çalışabilir. Yani herhangi bir library veya framework kullanmadan sadece JavaScript ile projeleri hızlı bir şekilde geliştirebiliriz.

Bu çeşitlilik Vite.js’in geniş bir kullanım yelpazesi sunan bir araç olduğunu gösterir. Projenizin ihtiyacına bağlı olarak Vite.js’i uyumlu olduğu library veya framework ile kullanabilir ve development sürecinizi optimize edebilirsiniz.
![Vite kurulum](https://miro.medium.com/v2/resize:fit:640/format:webp/1*A8-eiKXrG-IL8FRjj8m9gA.png)

## Vite.js Nasıl Kullanılır?✨

Vite ile bir proje oluşturmak için https://vitejs.dev/guide/ ‘da yer alan tabloyu inceleyerek hangi library veya framework ile kullanacağınıza karar verebilir ve ilgili sayfaya giderek kod üzerinden inceleyebilirsiniz.

## Vite ile bir React projesi oluşturalım

Terminali açın ve ilgili proje dizinine gittikten sonra kullandığınız package manager’a göre aşağıdaki komutlardan birini yazın.

![Vite terminal](https://miro.medium.com/v2/resize:fit:720/format:webp/1*XMEDEQUSG5I0u4Jx04gk1w.png)

Komutları girdikten sonra terminalde öncelikle proje ismini yazın. Ben size göstermek için projeme medium adını verdim.

![vite terminal 2](https://miro.medium.com/v2/resize:fit:640/format:webp/1*pN_PCGgr0Yp-QCVU_ObBiQ.png)

Daha sonra bizden framework/library seçmemizi isteyecek. React projesi kurduğumuz için React’i seçtim.

![Select framwork](https://miro.medium.com/v2/resize:fit:640/format:webp/1*ogP-kFnqSJAh5VyBrVuDbw.png)

Projeyi TypeScript’le mi JavaScript’le mi yazacaksınız? Burada da sizden bunu seçmenizi istiyor. Ben TypeScript’i seçtim.

![Js vs Typescript](https://miro.medium.com/v2/resize:fit:640/format:webp/1*Ud338wXYAvD_IQ21dLOq3A.png)

Ve son olarak cd medium diyerek proje dizinine gidiyoruz ve npm install komutunu yazarak node_modules dosyalarını indiriyoruz.

![npm install](https://miro.medium.com/v2/resize:fit:640/format:webp/1*s090S0Q2VyItYHozEezqPg.png)

npm run dev komutunu çalıştırdığımızda localhost:5173 ‘te uygulamanızı görebilirsiniz.

![localhost](https://miro.medium.com/v2/resize:fit:640/format:webp/1*nzPeTHwPyIv6DIfj45A1GQ.png)
